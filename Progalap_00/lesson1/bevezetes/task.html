<html lang="hu">
    <h1>[⭐] 1. Bevezetés (1 pont)</h1>


    Ebben a feladatban teszteljük a fejlesztői környezetet. Az alábbi rövid szöveget mindenképpen olvasd el!<br>

    <br>

    A fejlesztői környezet az alábbi részekből áll:
    <ul>
        <li>a képernyő bal oldalán láthatjuk a feladatok listáját. Az egyes feladatoknál megjelenik a feladat neve, illetve egy négyzet, ami jelzi, hogy az adott
        feladatot megoldottuk-e már. Ha zöld, akkor igen. Ha piros, akkor próbálkoztunk, csak nem sikerült. Ha fehér, akkor még nem próbálkoztunk egyszer sem.<br>
        <b>Az egyes feladatok között mindig úgy navigáljunk, hogy a négyzet mellé, a feladat nevére duplán kattintunk.</b> <br>
        A feladatok tetszőleges sorrendben megoldhatóak,
        a korábbiakhoz később is visszatérhetünk.</li>
        <li>a képernyő közepén szerkeszthetjük a kódot, itt történik a feladatok megoldása.</li>
        <li>a képernyő alján látható néhány gomb. Ezek közül a "Run" a legfontosabb. Ha még nem látható, akkor hamarosan előhozzuk. Itt tudjuk megtekinteni, hogy a
        a megoldásunk hogyan szerepelt a teszteken. Egyes feladatokhoz több teszteset is tartozhat, itt kaphatunk egy áttekintést, hogy mikre működik, illetve mikre nem
        működik a programunk.
        Szintén itt található meg a "Messages" gomb, aminek akkor jön elő, amennyiben a programunkban fordítási (szintaktikai) hiba van, azaz valami olyan dolgot írtunk, amit 
        a fordító nem tud értelmezni (például a main függvényt <i>véletlenül</i> "méjn"-nek neveztük el, vagy nem olyan néven hoztuk létre a függvényeket, mint azt a feladat kérte). 
        Ilyenkor pontosan leírja, hogy hol és mi a hiba, érdemes elolvasni. <br>
        Olyan esetben is előjöhetnek hibák, ha a fejlesztői környezetünk nincs megfelelően telepítve, vagy valami hiányzik. Szintén olvassuk el a hibaüzeneteket, és azok alapján 
        a javításokat elvégezhetjük.</li>
        <li>a képernyő jobb oldalán látható a feladatleírás. A feladatleírás tartalmazza a feladatokat. Némelyik feladat tartalmaz hinteket. Ezeket úgy lehet lenyitni, 
        hogy rákattintunk. Ha nem működik, akkor indítsuk újra a fejlesztői környezetet. Ha elakadunk a feladatban, akkor érdemes ezeket megtekinteni, illetve ha sikerült
        megoldanunk, akkor is érdemes utólag megnézni, mert bizonyos esetekben tartalmazhat tippeket, amikkel később akár sokkal egyszerűbben is megoldhatunk hasonló jellegű feladatokat <br>
        A hint az alábbi formában néz ki, kattints rá, hogy megnézd mi van benne.
        <div class="hint">
          Gratulálok!
        </div>
        </li>
        <li>a feladatleírás alatt található egy "Check" gomb, erre kattintva lefutnak a tesztek, és kiderül, hogy helyes-e a megoldás. Az eredmény 3 féle lehet:
            <ul>
                <li>"Correct": a feladatot sikeresen megoldottuk</li>
                <li>"Wrong answer": a megoldásunk nem minden esetben helyes. részleteket a "Run" menüpontra kattintva láthatunk</li>
                <li>"No tests have run": a megoldásunk fordítási hibát tartalmaz (részletek a messages fülön), vagy egyéb futásidejű hiba lépett fel (pl. pointereknél).
                Ha első használatokkor kapjuk ezt, akkor előfordulhat, hogy a fejlesztői környezet telepítése hiányos, próbáljuk megoldani a problémát (messages fül)</li>
            </ul>
        </li>
    </ul>

    Ebben a feladatban mindössze annyi a teendőnk, hogy a check gombra kattintunk, miután elolvastuk a fenti szöveget. A kódon nem szabad semmit módosítani, de nyugodtan megnézhetjük mit csinál.

</html>