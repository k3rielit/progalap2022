<html lang="hu">
    <h1>[⭐] 15. Forma 1 (4 pont)</h1>
    Szeretnénk megbecsülni, hogy hány percig fog tartani egy forma1-es futam.<br>
    Egészítsd ki a <i>futamhossz</i> függvényt, hogy elvégezze ezt a feladatot. A függvény 4 paramétert vár:
    <ul>
        <li><i>korido</i>: hány másodpercig tart megtenni egy kört a pályán</li>
        <li><i>korokSzama</i>: ennyi kört kell teljesíteni a futam alatt</li>
        <li><i>boxkiallasHossza</i>: hány másodperc időveszteséggel jár egy boxkiállás (ennyivel több idő, mintha csak a pályán menne)</li>
        <li><i>boxkiallasokSzama</i>: ennyi alkalommal állnak ki a boxba</li>
    </ul>

    A függvény adja vissza, hogy hány percig tart a futam! A feladat megoldásához érdemes lépésenként haladni, és egyes számításokat külön-külön elvégezni, majd később
    az eredményeket felhasználni. Ezáltal nem egy bonyolult problémát kell megoldanunk, hanem sok kicsit, amik már könnyedén mennek.
</html>