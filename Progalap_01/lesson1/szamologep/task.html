<html lang="hu">
    <h1>[⭐] 8. Számológép (2 pont)</h1>
    Gábor számológépet szeretne készíteni szakdolgozatként, de sajnos nem tudja hogyan kezdjen hozzá. Segíts Gábornak!
    <br>
    A feladata jelenleg annyi, hogy olvasson be két számot a standard inputról, és az összegüket írja ki a standard outputra. Gábor már elkezdte a munkát, már csak a második szám
    beolvasása, illetve az eredmény kiírása maradt hátra, melyeket neked kell elkészítened. A kiíratás végén ne legyen sortörés!

    <div class="hint">
      <ul>
          <li>Beolvasni a scanf utasítással tudunk, melynek használatához szintén include-olnunk kell az stdio.h header fájlt</li>
          <li>Első paraméterként meg kell adni egy formátumstringet, ami tartalmazza, hogy milyen típusú értéket / értékeket szeretnénk beolvasni.
          A formátumstring pl. az alábbi jelöléseket tartalmazhatja:
              <ul>
                  <li>%d: egész szám (int)</li>
                  <li>%f: valós szám (float)</li>
                  <li>%lf: valós szám (double)</li>
                  <li>%c: karakter (char)</li>
              </ul>
          </li>
          A további paraméter(ek) pedig azt mondja meg, hogy hova tegye az eredményt: egy változónak a címét kell megadni, ami a változó elé tett & jellel oldható meg.
          <li>Például ha egy valós számot szeretnénk beolvasni az "hanyados" változóba, azt az alábbi módon tehetem meg:<br>
              <i>scanf("%f", &hanyados);</i>
          </li>
          <li>Amennyiben kiírásnál nem csak szöveget szeretnénk kiírni, akkor ott is használnunk kell a formátumstringet, hasonló jelölésekkel. A különbség, hogy printf esetén
          nem a változó címét kell átadni, hanem a konkrét változót, tehát & jelre nincs szükség.</li>
          <li>Például: printf("Az elert pontszamod: %d", pontszam);<br>Ilyenkor a %d helyére behelyettesítődik a <i>pontszam</i> változó értéke.</li>
      </ul>
    </div>
</html>
