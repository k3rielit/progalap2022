<html lang="hu">
    <h1>[⭐] 5. Iskola (3 pont)</h1>
    Móricka rosszul viselkedett, így a tanító néni azt a büntetést adta neki, hogy írja le 1024x, hogy "Nem szabad az asztalbol a csavarokat kiszedni!". <br>
    <br>
    Készítsd el a main függvényt, amiben kiírod 1024x a kért szöveget az alábbi formátumban:<br>
    1. Nem szabad az asztalbol a csavarokat kiszedni!<br>
    2. Nem szabad az asztalbol a csavarokat kiszedni!<br>
    [...]

    <div class="hint">
        Ha egy adott feladatot megadott darabszámszor szeretnénk végrehajtani, akkor arra nagyszerű választás a for ciklus. A for ciklus fejléce 3 részből áll:<br>
        <ul>
            <li>Inicializációs rész: általában itt szoktuk a ciklusváltozót (változókat) létrehozni (1x fut le, a legelején)</li>
            <li>Feltétel: itt adunk meg egy feltételt, ami megmondja, hogy meddig menjen a ciklus (ez minden iterációban (a ciklusmag minden lefutása után) ellenőrzésre kerül)</li>
            <li>Inkrementáló rész: itt szoktuk a ciklusváltozót növelni</li>
        </ul>

        Például az alábbi kódban az <i>i</i> 0-ról indul, és addig megy, amíg el nem éri a 100-at (tehát 99-re még lefut, 100-ra már nem). Minden iterációban 1-gyel növeljük
        az i-t. Tehát a először i=0 lesz, majd kiírja a 0-t. Aztán növeljük, így i=1 lesz, kiírja az 1-et... Egy idő után i=99 lesz, kiírja a 99-et. Aztán i = 100 lesz,
        azonban ilyenkor már nem teljesül a feltétel, így a ciklus véget ér.<br>
        <pre>
for (int i = 0; i < 100; i++) {
    printf("%d\n", i);
}</pre>

        Természetesen nem kell 0-ról indulnunk, és nem feltétlen 1-gyel kell növelnünk az i-t, és a feltétel is lehet sokkal bonyolultabb.



    </div>

</html>